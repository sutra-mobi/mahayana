# 大佛頂如來宻因修證了義諸菩萨萬行首楞嚴經卷第七

> 唐天竺沙門般剌宻帝譯

> 烏萇國沙門彌伽釋迦譯語

> 菩萨戒弟子前正議大夫同中書門下平章事清河房融筆受

阿難汝問攝心。我今先說入三摩地。修學妙門求菩薩道。要先持此四種律儀。皎如冰霜。自不能生一切枝葉。心三口四生必無因。阿難如是四事若不遺失。心尚不縁色香味觸。一切魔事云何發生。若有宿習不能滅除。汝教是人一心誦我佛頂光明摩訶薩怛多般怛羅無上神呪。斯是如來無見頂相無爲心佛從頂發輝坐寶蓮華所說心呪且汝宿世與摩登伽。歷劫因縁恩愛習氣。非是一生及與一劫。我一宣揚愛心永脫成阿羅漢。彼尚婬女無心修行。神力冥資速證無學。云何汝等在㑹聲聞。求最上乗決定成佛。譬如以塵揚于順風有何艱險。若有末世欲坐道場。先持比丘清淨禁戒。要當選擇戒清淨者。第一沙門以爲其師。若其不遇真清淨僧。汝戒律儀必不成就。戒成已後著新淨衣然香閑居。誦此心佛所說神呪一百八徧。然後結界建立道場。求於十方現住國土無上如來。放大悲光來灌其頂。阿難如是末世清淨比丘。若比丘尼白衣檀越。心滅貪婬持佛淨戒。於道場中發菩薩願。出入澡浴六時行道。如是不寐經三七日。我自現身至其人前。摩頂安慰令其開悟。阿難白佛言世尊。我蒙如來無上悲誨。心已開悟自知修證無學道成。末法修行建立道場云何結界。合佛世尊清淨軌則。佛告阿難若末世人願立道場。先取雪山大力白牛。食其山中肥[^膩]香草。此牛唯飲雪山清水其糞微細。可取其糞和合栴檀以泥其地。若非雪山其牛臭穢不堪塗地。别於平原穿去地皮五尺已下。取其黄土。和上栴檀沈水蘇合。薰陸鬱金白膠青木。零陵甘松及雞舌香。以此十種細羅爲粉。合土成泥以塗場地。方圎丈六爲八角壇。壇心置一金銀銅木所造蓮華。華中安鉢。鉢中先盛八月露水。水中隨安所有華葉。取八圎鏡各安其方圍繞華鉢。鏡外建立十六蓮華。十六香鑪間花鋪設。莊嚴香鑪純燒沈水無令見火。取白牛乳置十六器。乳爲煎餅并諸砂糖油餅乳糜。蘇合蜜薑純酥純蜜。於蓮華外各各十六圍繞華外。以奉諸佛及大菩薩。每以食時。若在中夜取蜜半升用酥三合。壇前别安一小火鑪。以兜樓婆香煎取香水。沐浴其炭然令猛熾。投是酥蜜於炎爐內。燒令煙盡享佛菩薩。令其四外徧懸幡華。於壇室中。四壁敷設十方如來。及諸菩薩所有形像。應於當陽張盧舍那。釋迦彌勒阿閦彌陀。諸大變化觀音形像。兼金剛藏安其左右。帝釋梵王烏芻瑟摩。并藍地迦諸軍茶利。與毗俱胝四天王等頻那夜迦。張於門側左右安置。又取八鏡覆懸虚空。與壇場中所安之鏡方面相對。使其形影重重相涉。於初七日中。至誠頂禮十方如來。諸大菩薩阿羅漢號。恒於六時誦呪圍壇至心行道。一時常行一百八徧第二七中一向專心。發菩薩願心無間斷。我毗奈耶先有願教第三七中於十二時。一向持佛般怛羅呪至第七日十方如來一時出現。鏡交光處承佛摩頂即於道場修三摩地。能令如是末世修學。身心明淨猶如瑠璃。阿難若此比丘本受戒師。及同㑹中十比丘等。其中有一不清淨者。如是道場多不成就。從三七後端坐安居。經一百日有利根者。不起于座得須陀洹。縱其身心聖果未成。決定自知成佛不謬。汝問道場建立如是。阿難頂禮佛足而白佛言。自我出家恃佛憍愛。求多聞故未證無爲。遭彼梵天邪術所禁。心雖明了力不自由。賴遇文殊令我解脫。雖蒙如來佛頂神呪。冥獲其力尚未親聞。惟願大慈重爲宣說。悲救此㑹諸修行輩。末及當來在輪廻者。承佛宻音身意解脫。于時㑹中一切大衆普皆作禮。佇聞如來祕宻章句。爾時世尊從肉髻中涌百寶光。光中涌出千葉寶蓮。有化如來坐寶華中。頂放十道百寶光明。一一光明皆徧示現十恒河沙金剛宻迹。擎山持杵徧虚空界。大衆仰觀畏愛兼抱。求佛哀祐一心。聽佛無見頂相放光如來宣說神呪。

南無薩怛他蘇伽多耶阿羅訶帝三藐三菩陀寫{一}

薩怛他佛陀俱胝瑟尼釤{二}

南無薩婆勃陀勃地薩跢鞞弊{三毗迦切}

南無薩多南三藐三菩陀俱知南{四}

娑舍囉婆迦僧伽喃{五}

南無盧雞阿羅漢跢喃{六}

南無蘇盧多波那喃{七}

南無娑羯唎陀伽彌喃{八}

南無盧雞三藐伽跢喃{九}

三藐伽波囉底波多那喃{十}

南無提婆離瑟赧{十一}

南無悉陀耶毗地耶陀囉離瑟赧{十二}

舍波奴揭囉訶娑訶娑囉摩他喃{十三}

南無跋囉訶摩泥{十四}

南無因陀囉耶{十五}

南無婆伽婆帝{十六}

嚧陀囉耶{十七}

烏摩般帝{十八}

娑醯夜耶{十九}

南無婆伽婆帝{二十}

那囉野拏耶{二十一}

槃遮摩訶三慕陀囉{二十二}

南無悉羯唎多耶{二十三}

南無婆伽婆帝{二十四}

摩訶迦羅耶{二十五}

地唎般剌那伽囉{二十六}

毗陀囉波拏迦囉耶{二十七}

阿地目帝{二十八}

尸摩舍那泥婆悉泥{二十九}

摩怛唎伽拏{三十}

南無悉羯唎多耶{三十一}

南無婆伽婆帝{三十二}

多他伽跢俱囉耶{三十三}

南無般頭摩俱囉耶{三十四}

南無跋闍羅俱囉耶{三十五}

南無摩尼俱囉耶{三十六}

南無伽闍俱囉耶{三十七}

南無婆伽婆帝{三十八}

帝唎茶输囉西那{三十九}

波囉訶囉拏囉闍耶{四十}

跢他伽多耶{四十一}

南無婆伽婆帝{四十二}

南無阿彌多婆耶{四十三}

哆他伽多耶{四十四}

阿囉訶帝{四十五}

三藐三菩陀耶{四十六}

南無婆伽婆帝{四十七}

阿芻鞞耶{四十八}

跢他伽多耶{四十九}

阿囉訶帝{五十}

三藐三菩陀耶{五十一}

南無婆伽婆帝{五十二}

鞞沙闍耶俱盧吠柱唎耶{五十三}

般囉婆囉闍耶{五十四}

跢他伽多耶{五十五}

南無婆伽婆帝{五十六}

三補師毖多{五十七}

薩憐捺囉剌闍耶{五十八}

跢他伽多耶{五十九}

阿囉訶帝{六十}

三藐三菩陀耶{六十一}

南無婆伽婆帝{六十二}

舍雞野母那曵{六十三}

跢他伽多耶{六十四}

阿囉訶帝{六十五}

三藐三菩陀耶{六十六}

南無婆伽婆帝{六十七}

剌怛那雞都囉闍耶{六十八}

跢他伽多耶{六十九}

阿囉訶帝{七十}

三藐三菩陀耶{七十一}

帝瓢南無薩羯唎多{七十二}

翳曇婆伽婆多{七十三}

薩怛他伽都瑟尼釤{七十四}

薩怛多般怛㘕{七十五}

南無阿婆囉视耽{七十六}

般囉帝揚歧囉{七十七}

薩囉婆部多揭囉訶{七十八}

尼羯囉訶揭迦囉訶尼{七十九}

跋囉毖地耶叱陀你{八十}

阿迦囉宻唎柱{八十一}

般唎怛囉耶儜揭唎{八十二}

薩囉婆槃陀那目叉尼{八十三}

薩囉婆突瑟吒{八十四}

突悉乏般那你伐囉尼{八十五}

赭都囉失帝南{八十六}

羯囉訶娑訶薩囉若闍{八十七}

毗多崩娑那羯唎{八十八}

阿瑟吒冰舍帝南{八十九}

那叉刹怛囉若闍{九十}

波囉薩陀那羯唎{九十一}

阿瑟吒南{九十二}

摩訶揭囉訶若闍{九十三}

毗多崩薩那羯唎{九十四}

薩婆舍都嚧你婆囉若闍{九十五}

呼藍突悉乏难遮那舍尼{九十六}

毖沙舍悉怛囉{九十七}

阿吉尼烏陀迦囉若闍{九十八}

阿般囉视多具囉{九十九}

摩訶般囉戰持{一百}

摩訶疊多{一百一}

摩訶帝闍{二}

摩訶税多闍婆囉{三}

摩訶跋囉槃陀囉婆悉你{四}

阿唎耶多囉{五}

毗唎俱知{六}

誓婆毗闍耶{七}

跋闍囉摩禮底{八}

毗舍嚧多{九}

勃騰罔迦{十}

跋闍囉制喝那阿遮{一百十一}

摩囉制婆般囉質多{十二}

跋闍囉擅持{十三}

毗舍囉遮{十四}

扇多舍鞞提婆補视多{十五}

蘇摩嚧波{十六}

摩訶税多{十七}

阿唎耶多囉{十八}

摩訶婆囉阿般囉{十九}

跋闍囉商羯囉制婆{二十}

跋闍囉俱摩唎{一百二十一}

俱藍陀利{二十二}

跋闍囉喝薩多遮{二十三}

毗地耶乾遮那摩唎迦{二十四}

啒蘇母婆羯囉跢那{二十五}

鞞嚧遮那俱唎耶{二十六}

夜囉菟瑟尼釤{二十七}

毗折藍婆摩尼遮{二十八}

跋闍囉迦那迦波囉婆{二十九}

嚧闍那跋闍囉顿稚遮{三十}

税多遮迦摩囉{一百三十一}

刹奢尸波囉婆{三十二}

翳帝夷帝{三十三}

母陀囉羯拏{三十四}

娑鞞囉懺{三十五}

掘梵都{三十六}

印兔那麼麼寫{三十七。誦呪者至此句稱弟子某甲受持}

烏衅{三十八}

唎瑟揭拏{三十九}

般剌舍悉多{四十}

薩怛他伽都瑟尼釤{一百四十一}

虎汼{四十二}

都嚧雍{四十三}

瞻婆那{四十四}

虎衅{四十五}

都嚧雍{四十六}

悉眈婆那{四十七}

虎衅{四十八}

都嚧雍{四十九}

波羅瑟地耶三般叉拏羯囉{五十}

虎衅{一百五十一}

都嚧雍{五十二}

薩婆藥叉喝囉刹娑{五十三}

揭囉訶若闍{五十四}

毗騰崩薩那羯囉{五十五}

虎衅{五十六}

都嚧雍{五十七}

者都囉尸底南{五十八}

揭囉訶娑訶薩囉南{五十九}

毗騰崩薩那囉{六十}

虎衅{一百六十一}

都嚧雍{六十二}

囉叉{六十三}

婆伽梵{六十四}

薩怛他伽都瑟尼釤{六十五}

波囉点闍吉唎{六十六}

摩訶娑訶薩囉{六十七}

勃树娑訶薩囉室唎沙{六十八}

俱知娑訶薩泥帝隷{六十九}

阿弊提視婆唎多{七十}

吒吒甖迦{一百七十一}

摩訶跋闍嚧陀囉{七十二}

帝唎菩婆那{七十三}

曼茶囉{七十四}

烏衅{七十五}

莎悉帝薄婆都{七十六}

麼麼{七十七}

印兔那麼麼寫{七十八。至此句準前稱名若俗人稱弟子某甲}

囉闍婆夜{七十九}

主囉跋夜{八十}

阿祇尼婆夜{一百八十一}

烏陀迦婆夜{八十二}

毗沙婆夜{八十三}

舍薩多囉婆夜{八十四}

婆囉斫羯囉婆夜{八十五}

突瑟叉婆夜{八十六}

阿舍你婆夜{八十七}

阿迦囉宻唎柱婆夜{八十八}

陀囉尼部彌劔波伽波陀婆夜{八十九}

烏囉迦婆多婆夜{九十}

剌闍壇茶婆夜{一百九十一}

那伽婆夜{九十二}

毗條怛婆夜{九十三}

蘇波囉拏婆夜{九十四}

藥叉揭囉訶{九十五}

囉叉私揭囉訶{九十六}

畢唎多揭囉訶{九十七}

毗舍遮揭囉訶{九十八}

部多揭囉訶{九十九}

鳩槃茶揭囉訶{二百}

補丹那揭囉訶{二百一}

迦吒補丹那揭囉訶{二}

悉乾度揭囉訶{三}

阿播悉摩囉揭囉訶{四}

烏檀摩陀揭囉訶{五}

車夜揭囉訶{六}

醯唎婆帝揭囉訶{七}

社多訶唎南{八}

揭婆訶唎南{九}

嚧地囉訶唎南{十}

忙娑訶唎南{二百十一}

謎陀訶唎南{十二}

摩闍訶唎南{十三}

闍多訶唎女{十四}

視比多訶唎南{十五}

毗多訶唎南{十六}

婆多訶唎南{十七}

阿輸遮訶唎女{十八}

質多訶唎女{十九}

帝釤薩鞞釤{二十}

薩婆揭囉訶南{二百二十一}

毗陀耶闍瞋陀夜彌{二十二}

雞囉夜彌{二十三}

波唎跋囉者迦讫唎擔{二十四}

毗陀夜闍瞋陀夜彌{二十五}

雞囉夜彌{二十六}

茶演尼訖唎擔{二十七}

毗陀夜闍瞋陀夜彌{二十八}

雞囉夜彌{二十九}

摩訶般輸般怛夜{三十}

嚧陀囉訖唎擔{二百三十一}

毗陀夜闍瞋陀夜彌{三十二}

雞囉夜彌{三十三}

那囉夜拏訖唎擔{三十四}

毗陀夜闍瞋陀夜彌{三十五}

雞囉夜彌{三十六}

怛埵伽嚧茶西訖唎擔{三十七}

毗陀夜闍瞋陀夜彌{三十八}

雞囉夜彌{三十九}

摩訶迦囉摩怛唎伽拏訖唎擔{四十}

毗陀夜闍瞋陀夜彌{二百四十一}

雞囉夜彌{四十二}

迦波唎迦訖唎擔{四十三}

毗陀夜闍瞋陀夜彌{四十四}

雞囉夜彌{四十五}

闍耶羯囉摩度羯囉{四十六}

薩婆囉他娑達那訖唎擔{四十七}

毗陀夜闍瞋陀夜彌{四十八}

雞囉夜彌{四十九}

赭咄囉婆耆你訖唎擔{五十}

毗陀夜闍瞋陀夜彌{二百五十一}

雞囉夜彌{五十二}

毗唎羊訖唎知{五十三}

難陀雞沙囉伽拏般帝{五十四}

索醯夜訖唎擔{五十五}

毗陀夜闍瞋陀夜彌{五十六}

雞囉夜彌{五十七}

那揭那舍囉婆拏訖唎擔{五十八}

毗陀夜闍瞋陀夜彌{五十九}

雞囉夜彌{六十}

阿羅漢訖唎擔毗陀夜闍瞋陀夜彌{二百六十一}

雞囉夜彌{六十二}

毗多囉伽訖唎擔{六十三}

毗陀夜闍瞋陀夜彌{六十四}

雞囉夜彌跋闍囉波你{六十五}

具醯夜具醯夜{六十六}

迦地般帝訖唎擔{六十七}

毗陀夜闍瞋陀夜彌{六十八}

雞囉夜彌{六十九}

囉叉罔{七十}

婆伽梵{二百七十一}

印兔那麼麼寫{七十二。至此依前稱弟子名}

婆伽梵{七十三}

薩怛多般怛囉{七十四}

南無粹都帝{七十五}

阿悉多那囉剌迦{七十六}

波囉婆悉普吒{七十七}

毗迦薩怛多钵帝唎{七十八}

什佛囉什佛囉{七十九}

陀囉陀囉{八十}

頻陀囉頻陀囉瞋陀瞋陀{二百八十一}

虎衅{八十二}

虎衅{八十三}

泮吒{八十四}

泮吒泮吒泮吒泮吒{八十五}

娑訶{八十六}

醯醯泮{八十七}

阿牟迦耶泮{八十八}

阿波囉提訶多泮{八十九}

婆囉波囉陀泮{九十}

阿素囉毗陀囉波迦泮{二百九十一}

薩婆提鞞弊泮{九十二}

薩婆那伽弊泮{九十三}

薩婆藥叉弊泮{九十四}

薩婆乾闥婆弊泮{九十五}

薩婆補丹那弊泮{九十六}

迦吒補丹那弊泮{九十七}

薩婆突狼枳帝弊泮{九十八}

薩婆突澀比黎訖瑟帝弊泮{九十九}

薩婆什婆唎弊泮{三百}

薩婆阿播悉摩黎弊泮{三百一}

薩婆舍囉婆拏弊泮{二}

薩婆地帝雞弊泮{三}

薩婆怛摩陀繼弊泮{四}

薩婆毗陀耶囉誓遮黎弊泮{五}

闍夜羯囉摩度羯囉{六}

薩婆囉他娑陀雞弊泮{七}

毗地夜遮唎弊泮{八}

者都囉縛耆你弊泮{九}

跋闍囉俱摩唎{十}

毗陀夜囉誓弊泮{三百十一}

摩訶波囉丁羊乂耆唎弊泮{十二}

跋闍囉商羯囉夜{十三}

波囉丈耆囉闍耶泮{十四}

摩訶迦囉夜{十五}

摩訶末怛唎迦拏{十六}

南無娑羯唎多夜泮{十七}

毖瑟拏婢曵泮{十八}

勃囉訶牟尼曵泮{十九}

阿耆尼曳泮{二十}

摩訶羯唎曵泮{三百二十一}

羯囉檀遲曵泮{二十二}

蔑怛唎曵泮{二十三}

嘮怛唎曵泮{二十四}

遮文茶曵泮{二十五}

羯邏囉怛唎曵泮{二十六}

迦般唎曵泮{二十七}

阿地目質多迦尸摩舍那{二十八}

婆私你曵泮{二十九}

演吉質{三十}

薩埵婆寫{三百三十一}

麼麼印兔那麼麼寫{三十二。至此句依前稱子弟某人}

突瑟吒質多{三十三}

阿末怛唎質多{三十四}

烏闍訶囉{三十五}

伽婆訶囉{三十六}

嚧地囉訶囉{三十七}

婆娑訶囉{三十八}

摩闍訶囉{三十九}

闍多訶囉{四十}

視毖多訶囉{三百四十一}

跋略夜訶囉{四十二}

乾陀訶囉{四十三}

布史波訶囉{四十四}

頗囉訶囉{四十五}

婆寫訶囉{四十六}

般波質多{四十七}

突瑟吒質多{四十八}

嘮陀囉質多{四十九}

藥叉揭囉訶{五十}

囉刹娑揭囉訶{三百五十一}

闭㘑多揭囉訶{五十二}

毗舍遮揭囉訶{五十三}

部多揭囉訶{五十四}

鳩槃茶揭囉訶{五十五}

悉乾陀揭囉訶{五十六}

烏怛摩陀揭囉訶{五十七}

車夜揭囉訶{五十八}

阿播薩摩囉揭囉訶{五十九}

宅袪革茶耆尼揭囉訶{六十}

唎佛帝揭囉訶{三百六十一}

闍彌迦揭囉訶{六十二}

舍俱尼揭囉訶{六十三}

姥陀囉難地迦揭囉訶{六十四}

阿藍婆揭囉訶{六十五}

乾度波尼揭囉訶{六十六}

什伐囉堙迦醯迦{六十七}

墜帝藥迦{六十八}

怛隷帝藥迦{六十九}

者突託迦{七十}

昵提什伐囉毖釤摩什伐囉{三百七十一}

薄底迦{七十二}

鼻底迦{七十三}

室隷瑟蜜迦{七十四}

娑你般帝迦{七十五}

薩婆什伐囉{七十六}

室嚧吉帝{七十七}

末陀鞞達嚧制劔{七十八}

阿綺嚧鉗{七十九}

目佉嚧鉗{八十}

羯唎突嚧鉗{三百八十一}

揭囉訶揭藍{八十二}

羯拏輸藍{八十三}

憚多輸藍{八十四}

迄唎夜輸藍{八十五}

末麼輸藍{八十六}

跋唎室婆輸藍{八十七}

毖栗瑟吒輸藍{八十八}

烏陀囉輸藍{八十九}

羯知輸藍{九十}

跋悉帝輸藍{三百九十一}

鄔嚧輸藍{九十二}

常伽輸藍{九十三}

喝悉多輸藍{九十四}

跋陀輸藍{九十五}

娑房盎伽般囉丈伽輸藍{九十六}

部多毖跢茶{九十七}

茶耆尼什婆囉{九十八}

陀突嚧迦建咄嚧吉知婆路多毗{九十九}

薩般嚧訶凌伽{四百}

輸沙怛囉娑那羯囉{四百一}

毗沙喻迦{二}

阿耆尼烏陀迦{三}

末囉鞞囉建跢囉{四}

阿迦囉蜜唎咄怛斂部迦{五}

地栗剌吒{六}

毖唎瑟質迦{七}

薩婆那俱囉{八}

肆引伽弊揭囉唎藥叉怛囉芻{九}

末囉视吠帝釤娑鞞釤{十}

悉怛多钵怛囉{四百十一}

摩訶跋闍嚧瑟尼釤{十二}

摩訶般頼丈耆蓝{十三}

夜波突陀舍喻闍那{十四}

辮怛隷拏{十五}

毗陀耶槃曇迦嚧彌{十六}

帝殊槃曇迦嚧彌{十七}

般囉毗陀槃曇迦嚧彌{十八}

跢姪他{十九}

唵{二十}

阿那隷{四百二十一}

毗舍提{二十二}

鞞囉跋闍囉陀唎{二十三}

槃陀槃陀你{二十四}

跋闍囉謗尼泮{二十五}

虎衅都嚧甕泮{二十六}

莎婆訶{二十七}

阿難是佛頂光聚悉怛多般怛羅祕宻伽陀微妙章句。出生十方一切諸佛。十方如來因此呪心。得成無上正徧知覺。十方如來執此呪心。降伏諸魔制諸外道。十方如來乗此呪心。坐寶蓮華應微塵國。十方如來含此呪心。於微塵國轉大法輪。十方如來持此呪心。能於十方摩頂授記。自果未成亦於十方蒙佛授記。十方如來依此呪心。能於十方拔濟羣苦。所謂地獄餓鬼畜生盲聾瘖瘂。怨憎㑹苦愛别離苦。求不得苦五隂熾盛。大小諸横同時解脫。賊難兵難王難獄難。風火水難飢渴貧窮應念銷散。十方如來隨此呪心。能於十方事善知識。四威儀中供養如意。恒沙如來㑹中推爲大法王子。十方如來行此呪心。能於十方攝受親因。令諸小乗聞祕宻藏不生驚怖。十方如來誦此呪心。成無上覺坐菩提樹入大涅槃。十方如來傳此呪心。於滅度後付佛法事究竟住持。嚴淨戒律悉得清淨。若我說是佛頂光聚般怛羅呪。從旦至暮音聲相聮。字句中間亦不重疊。經恒沙劫終不能盡。亦說此呪名如來頂。汝等有學未盡輪廻。發心至誠取阿羅漢。不持此呪而坐道場。令其身心遠諸魔事無有是處。阿難若諸世界隨所國土。所有衆生隨國所生。[^樺]皮貝葉紙素白㲲。書寫此呪貯於香囊。是人心昏未能誦憶。或帯身上或書宅中。當知是人盡其生年。一切諸毒所不能害。阿難我今爲汝更說此呪。救護世間得大無畏。成就衆生出世間智。若我滅後末世衆生。有能自誦若教他誦。當知如是誦持衆生。火不能焼水不能溺。大毒小毒所不能害。如是乃至龍天鬼神。精祇魔魅所有惡呪。皆不能著心得正受。一切呪詛厭蠱毒藥。金毒銀毒草木蟲蛇萬物毒氣。入此人口成甘露味。一切惡星并諸鬼神[^磣]毒心人。於如是人不能起惡。頻那夜迦諸惡鬼王并其眷屬。皆領深恩常加守護。阿難當知。是呪常有八萬四千那由他恒河沙俱胝金剛藏王菩薩種族。一一皆有諸金剛衆而爲眷屬。晝夜隨侍。設有衆生於散亂心。非三摩地心憶口持。是金剛王常隨從彼諸善男子。何況決定菩提心者。此諸金剛菩薩藏王。精心隂速發彼神識。是人應時心能記憶八萬四千恒河沙劫。周徧了知得無疑惑。從第一劫乃至後身生生不生。藥叉羅刹及富單那。迦吒富單那鳩槃茶。毗舍遮等并諸餓鬼。有形無形有想無想。如是惡處是善男子。若讀若誦若書若寫。若帯若藏諸色供養。劫劫不生貧窮下賤不可樂處。此諸衆生縱其自身不作福業。十方如來所有功德悉與此人。由是得於恒河沙阿僧祇不可說不可說劫。常與諸佛同生一處。無量功德如惡叉聚。同處熏修永無分散。是故能令破戒之人戒根清淨。未得戒者令其得戒。未精進者令得精進。無智慧者令得智慧。不清淨者速得清淨。不持齋戒自成齋戒。阿難是善男子持此呪時。設犯禁戒於未受時。持呪之後衆破戒罪。無問輕重一時銷滅。縱經飲酒食噉五辛種種不淨。一切諸佛菩薩金剛。天仙鬼神不將爲過。設著不淨破弊衣服。一行一住悉同清淨。縱不作壇不入道場。亦不行道誦持此呪。還同入壇行道功德無有異也。若造五逆無間重罪。及諸比丘比丘尼四棄八棄。誦此呪已如是重業。猶如猛風吹散沙聚。悉皆滅除更無毫髮。阿難若有衆生。從無量無數劫來。所有一切輕重罪障。從前世來未及懺悔。若能讀誦書寫此呪身上帶持。若安住處莊宅園館。如是積業猶湯銷雪。不久皆得悟無生忍。復次阿難若有女人。未生男女欲求孕者。若能至心。憶念斯呪。或能身上帶此悉怛多般怛羅者。便生福德智慧男女。求長命者即得長命。欲求果報速圎滿者速得圎滿。身命色力亦復如是。命終之後隨願往生十方國土。必定不生邊地下賤。何況雜形。阿難若諸國土州縣聚落饑荒疫癘。或復刀兵賊難鬬諍。兼餘一切厄難之地。寫此神呪安城四門。并諸支提或脫闍上。令其國土所有衆生奉迎斯呪。禮拜恭敬一心供養。令其人民各各身佩。或各各安所居宅地。一切災厄悉皆銷滅。阿難在在處處國土衆生隨有此呪。天龍歡喜風雨順時。五穀豐殷兆庶安樂。亦復能鎮一切惡星。隨方變怪災障不起人無橫夭。杻械枷鎖不著其身。晝夜安眠常無惡夢。阿難是娑婆界。有八萬四千災變惡星。二十八大惡星而爲上首。復有八大惡星以爲其主。作種種形出現世時。能生衆生種種災異。有此呪地悉皆銷滅。十二由旬成結界地。諸惡災祥永不能入。是故如來宣示此呪。於未來世保護初學。諸修行者入三摩提。身心泰然得大安隱。更無一切諸魔鬼神。及無始來寃横宿殃。舊業陳債來相惱害。汝及衆中諸有學人。及未來世諸修行者。依我壇場如法持戒。所受戒主逢清淨僧。於此呪心不生疑悔。是善男子於此父母所生之身。不得心通。十方如來便爲妄語。說是語已㑹中無量百千金剛一時佛前合掌頂禮而白佛言。如佛所說我當誠心。保護如是修菩提者。爾時梵王并天帝釋四天大王。亦於佛前同時頂禮而白佛言。審有如是修學善人。我當盡心至誠保護。令其一生所作如願。復有無量藥叉大將。諸羅刹王富單那王。鳩槃茶王毗舍遮王。頻那夜迦諸大鬼王及諸鬼帥。亦於佛前合掌頂禮。我亦誓願護持是人。令菩提心速得圎滿。復有無量日月天子。風師雨師雲師雷師并電伯等。年嵗廵官諸星眷屬。亦於㑹中頂禮佛足而白佛言。我亦保護是修行人。安立道場得無所畏。復有無量山神海神。一切土地水陸空行萬物精祇。并風神王無色界天。於如來前同時𥡴首而白佛言。我亦保護是修行人。得成菩提永無魔事。爾時八萬四千那由他恒河沙俱胝金剛藏王菩薩。在大㑹中即從座起。頂禮佛足而白佛言。世尊如我等輩。所修功業久成菩提。不取涅槃常隨此呪。救護末世修三摩提正修行者。世尊如是修心求正定人。若在道場及餘經行。乃至散心遊戲聚落。我等徒衆常當隨從侍衛此人。縱令魔王大自在天。求其方便終不可得。諸小鬼神去此善人十由旬外。除彼發心樂修禪者。世尊如是惡魔若魔眷屬。欲來侵擾是善人者。我以寶杵殞碎其首猶如微塵。恒令此人所作如願。阿難即從座起。頂禮佛足而白佛言。我輩愚鈍好爲多聞。於諸漏心未求出離。蒙佛慈誨得正熏修。身心快然獲大饒益。世尊如是修證佛三摩提未到涅槃。云何名爲乾慧之地。四十四心。至何漸次得修行目。詣何方所名入地中。云何名爲等覺菩薩。作是語已五體投地。大衆一心佇佛慈音瞪[^瞢]瞻仰。爾時世尊讚阿難言善哉善哉。汝等乃能普爲大衆。及諸末世一切衆生。修三摩提求大乗者。從於凡夫終大涅槃。懸示無上正修行路。汝今諦聽當爲汝說。阿難大衆合掌[^刳]心默然受教。佛言阿難當知。妙性圎明離諸名相。本來無有世界衆生。因妄有生因生有滅。生滅名妄滅妄名眞。是稱如來無上菩提。及大涅槃二轉依號。阿難汝今欲修眞三摩地。直詣如來大涅槃者。先當識此衆生世界二顛倒因。顛倒不生斯則如來眞三摩地。阿難云何名爲衆生顛倒。阿難由性明心性明圎故。因明發性性妄見生。從畢竟無成究竟有。此有所有非因所因。住所住相了無根本。本此無住。建立世界及諸衆生。迷本圎明是生虚妄。妄性無體非有所依。將欲復眞欲眞已非眞眞如性。非眞求復宛成非相。非生非住非心非法。展轉發生生力發明。熏以成業同業相感。因有感業相滅相生。由是故有衆生顛倒。阿難云何名爲世界顛倒。是有所有分段妄生因此界立。非因所因無住所住。遷流不住因此世成。三世四方。和合相涉變化衆生成十二類。是故世界因動有聲因聲有色。因色有香因香有觸。因觸有味因味知法。六亂妄想成業性故。十二區分由此輪轉。是故世間聲香味觸。窮十二變爲一旋復。乗此輪轉顛倒相故。是有世界卵生胎生溼生化生。有色無色有想無想。若非有色若非無色。若非有想若非無想。阿難由因世界虚妄輪廻動顛倒故。和合氣成八萬四千飛沈亂想。如是故有卵[^羯邏藍]流轉國土。魚鳥龜蛇其類充塞。由因世界雜染輪廻欲顛倒故。和合滋成八萬四千横豎亂想。如是故有胎遏蒱曇流轉國土。人畜龍仙其類充塞。由因世界執著輪廻趣顛倒故。和合煖成八萬四千翻覆亂想。如是故有溼相蔽尸流轉國土。含[^蠢蠕]動其類充塞。由因世界變易輪廻假顛倒故。和合觸成八萬四千新故亂想。如是故有化相羯南流轉國土。轉蛻飛行其類充塞。由因世界留礙輪廻障顛倒故。和合著成八萬四千精耀亂想。如是故有色相羯南流轉國土。休咎精明其類充塞。由因世界銷散輪廻惑顛倒故。和合暗成八萬四千隂隱亂想。如是故有無色羯南流轉國土。空散銷沈其類充塞。由因世界罔象輪廻影顛倒故。和合憶成八萬四千潛結亂想。如是故有想相羯南流轉國土。神鬼精靈其類充塞。由因世界愚鈍輪廻癡顛倒故。和合頑成八萬四千枯槁亂想。如是故有無想羯南流轉國土。精神化爲土木金石其類充塞。由因世界相待輪廻僞顛倒故。和合染成八萬四千因依亂想。如是故有非有色相成色羯南流轉國土。諸水母等以蝦爲目其類充塞。由因世界相引輪廻性顛倒故。和合呪成八萬四千呼召亂想。由是故有非無色相無色羯南流轉國土。呪詛厭生其類充塞。由因世界合妄輪廻罔顛倒故。和合異成八萬四千廻互亂想。如是故有非有想相成想羯南流轉國土。彼蒲盧等異質相成其類充塞。由因世界怨害輪廻殺顛倒故。和合怪成八萬四千食父母想。如是故有非無想相無想羯南流轉國土。如土梟等附塊爲兒。及破鏡鳥以毒樹果抱爲其子。子成父母皆遭其食其類充塞。是名衆生十二種類。

大佛頂如來宻因修證了義諸菩萨萬行首楞嚴經卷第七

音釋

[^膩]: 女利切

[^樺]: 胡化切木名

[^磣]: 楚錦切毒也

[^瞢]: 忙肯切

[^刳]: 苦胡切

[^羯邏藍]: 梵語也此名凝滑羯俱謁切邏音羅

[^蠢蠕]: 蠢尺尹切蠕而兗切蠢蠕並蟲動貌